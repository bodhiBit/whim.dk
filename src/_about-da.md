Om mig
------
<aside>
![Mig selv](images/160xp/self_portrait.png)
</aside>

Mit navn er Tommy Pedersen og jeg læser multimediedesign på Erhvervsakademi Aarhus. Jeg har livstids-erfaring med computere og programmering og havde kun lige lært at læse og skrive da jeg lærte BASIC på datidens mikrodatamater såsom ZX-Spectrum og Amiga. Som følge deraf er jeg nok blevet lidt af en gammel-nørd med en nostalgisk interesse for bl.a. chiptune-musik, demoscene og Star Trek.

Selvom jeg har en erfaring med en del programmering-sprog, så er det primært webbet der har min store interesse. Jeg har en fast tro på at fremtidens apps er web-apps, hvilket de seneste års udvikling af web-teknologier i høj grad bekræfter. Jeg har derfor også fordybet mig i web-udvikling herunder især JavaScript og node.js.

Jeg har valgt at læse multimediedesign med forventning om at lære at blive bedre til design og bruge mine evner og erfaring til at lave flotte web-sider, som brugerne bliver glade for at bruge.

Jeg kan godt li at samarbejde om et projekt, som alle i gruppen brænder for og hvor man kender og respekterer hinandens styker og svagheder. Jeg er måske ikke den mest sociale type, men til gengæld er jeg god til at løse tekniske problemer, fremlægge idéer og hjælpe andre. 