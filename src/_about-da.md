Om mig
------
<aside>
![Mig selv](images/160xp/self_portrait.png)
</aside>

Mit navn er Tommy Pedersen og jeg læser multimediedesign på Erhvervsakademi Aarhus. Jeg har livstids-erfaring med computere og programmering og havde kun lige lært at læse og skrive da jeg lærte BASIC på datidens mikrodatamater såsom ZX-Spectrum og Amiga. Som følge deraf er jeg nok blevet lidt af en gammel-nørd med en nostalgisk interesse for bl.a. chiptune-musik, demoscene og Star Trek.

Selvom jeg har en erfaring med en del programmering-sprog, så er det primært webbet der har min store interesse. Jeg har en fast tro på at fremtidens apps er web-apps, hvilket de seneste års udvikling af web-teknologier i høj grad bekræfter. Jeg har derfor også fordybet mig i web-udvikling herunder især JavaScript og node.js.

Jeg kan godt lide at samarbejde om et projekt, som alle i gruppen brænder for og hvor man kender og respekterer hinandens styker og svagheder. Jeg er måske ikke den mest sociale type, men til gengæld er jeg god til at løse tekniske problemer, fremlægge idéer og hjælpe andre.

Jeg anser kode som en kunstart mere end blot et håndværk; mere en malerpensel end en hammer. Kode (specielt web-kode) er et middel til at udtrykke idéer, følelser, tanker, oplevelser m.v. ikke blot i produktet, men også i selve koden. Det er et levende stof som skal kæles og aes for til gengæld at hjælpe dig med at få dit budskab ud i verden! :)

Uddannelse
----------
 - **Multimediedesigner-uddannelsen på Erhvervsakademi Aarhus:** _august 2013 - juni 2015._ Uddannelse i reklame, it, medier, grafisk design, online markedsføring, digital kommunikation og interfacedesign.
 - **Datamatiker-uddannelsen på Erhvervsakademi Aarhus:** _august 2012 - juni 2013._ Uddannelse i software-design og -konstruktion.
 - **Web-integrator på Odense Tekniske Skole:** _maj 2005 - november 2006._ Undervisning i udvikling af hjemmesider samt tilhørende grafik og multimedie. Opsætning af web-server (Apache og IIS). Programmering i PHP, HTML, Flash, JavaScript og CSS. Billedbehandling og fotografering.
